Ajatus oli pitää tiimin retrospektiivi Glad, Sad, Mad tekniikan mukaisesti, mutta tiimin jäsenten kokemattomuus retroiluun, tai oikeastaan kokemattomuus spritteilyyn, muokkasi hieman tekniikan käyttöä.

Lisäksi emme tienneet sopivia etätyökaluja tähän tekniikkaan, sillä ajatus olisi kirjoittaa muistilappuja sprintin menemisestä, ryhmittää ne samankaltaisuuden mukaan ja äänestää mitkä aiheista käsitellään yhdessä. Kokeilimme pikaisesti google sheetsiä ajatusten kirjoittamiseen, mutta hylkäsimme sen nopeasti kun totesimme ettei tämä lähestymistapa palvele tarkoitustaan ja tekee retrosta turhan työlään. Päädyimme siihen, että jokainen tiimin jäsen saa mainita mielestään sprintin hyviä ja huonoja puolia, minkä jälkeen näistä keskusteltiin lyhyesti.

No. Eihän se ihan jouhevasti mennyt, sillä kenelläkään ei ollut kummoisesti sanottavaa eikä ongelmiin tai hyviin asioihin päästy pureutumaan. Osittain laitan tämän kokemattomuuden piikkiin ja osittain ohjaajaan (scrum masterin) puutteeseen. Uskoisin, että keskustelun vetäjän olemassa olo helpottaa keskustelun etenemistä valitun retrotekniikan mukaisesti ja jotain hyödyllistä saadaan ulos. Toisaalta tämä oli meille jokaiselle ensimmäinen retro, joten en vetäisi tästä yksittäisestä tapahtumasta kovinkaan suuria johtopäätöksiä suuntaan tai toiseen.

Jatkossa sopivien työkalujen käyttäminen ja nimetyn vetäjän käyttäminen parantaisi tilaisuutta huomattavasti. Myöskin kertynyt kokemus auttaa tässä paljon.
